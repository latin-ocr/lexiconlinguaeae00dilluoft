Augustus Dillmann

lecturis salutem dicit.

Linguae Aethiopicae lexicon novum emissuri sumus. De causis quibus ad suscipiendum hoc opus movebamur
nihil. opus est multis praefari. Jobi Ludolfi lexicon, suo saeculo praeclarissimum, quod plus centum et quinquaginta
annos-in his litemmflnibus summum merito obtinebat imperium, hac nostra aetate variis philologorum desideriis
non amplius sufficere inter omnes constat. Subsidiis enim, quorum vir eximius in illo componendo usum fecit quamquam
diligentissimum, lustris novissimis magna adjecta est copia, praesertim librorum Aethiopicorum ex Abyssinia trans-
portatorum, imde materiam longe uberiorem exhaurire et multas res quae Ludolfo dubiae et incognitae erant lucidius
explanare lieet. Deinde scientia linguarum qua ille inter aequales eminebat, ut omnium ita Semiticarum, nostro saeculo
consociatis philologorum studiis penitus reculta et eo usque promota est, ut etiam Geez linguae nova inde affundantur
lumina et, cum in lexici parte etymologica tum in vocabulorum significationibus derivandis et disponendis, multae
operi Ludolfiano emendationes sint adhibendae. Praeterea Ludolfus nimis brevis erat in allegandis testimoniis et locis,
unde singulae voces earumque significau'ones et formae probarenturÍ¾ at sola unius viri licet fide dignissimi auctoritate
niti nt ab aequalium indole prorsus alienum ita subtilioribus linguarum literarumque studiis parum utile videtur. Accedit
quod, exhausta exemplarium a Ludolso typis impressorum penu, ejus liber tam raro venui subjicitur, ut ab emturis
vix comparari possit. Quibus de causis jam septem abhinc annis, postquam grammaticam Aethiopicam edidimus,
lexicon novum elaborare nobis propositum erat: opus propositum,ut sinc mora aggrederemur, is qui hoc volumen
venum dat ipse nos monuit.

De ratione quam in describendis linguae Aethiopicae copiis sequebamur in prolegomenis fusius disseruimus.
Quid quantumve in hae descriptione profecerimus, non nostrum est dijudicare. Judicent alii, sed ne injuste judicent,
pauca quaedam praemonenda videntur. Librorum Aethiopice conscriptorum qui ad nostros dies conservati sunt numerus
non infinitus est neque tantus, ut omnes perlustrare unius hominis vires excedat. Nec dubium est quin iis omnibus
excerptis thesaurus liuguae magis completus effici potuerit. Sed nos quidem ne hanc gloriam peteremus et ultra annos
quosdam praestitutos laborem nostrum extenderemus, ipso pacto cum bibliopola sacto vetiti eramus. Neque temere
hanc pactionem inivimus: nam verendum erat, ne opus permultis exoptatum et incremento studiorum reviviscentium
necessarium ultra modum procrastinaretur vel, si quid nobis accidisset, plane in irritum caderet.. Nostrae sunt memoriae
qui, postquam omnem eamque longam vitam in colligenda materia desudarunt, fato abrepti sunt, priusquam thesauros
summa opera et diligentia conquisitos publici juris facerent. Itaque satius censebamus, ut intra arctiores opus nostrum
contineremus fines. At quantum intra temporis spatium definitum peragi poterat, peregisse nobis videmur. Librorum
Aethiopieorum antiquissimos eosque gravissimos omnes in rem nostram convertimus: radices ducentas vel trecentas nec
non plus duo millia vocabulorum (stirpium tam verbalium quam nominalium) Ludolfo incognita et multa nomina
peregrina lexico adjecta habemus, nec dubitamus quin vocabula (vere Aethiopica nec aliunde adoptata) quae non
recensuimus longe pauciora in libris qui apud Abyssinos circumferuntur supersint. Ea nostro thesauro facile posthac
adjiciamus vel adjiciant viri haruin literarum periti qui in posterum sunt futuri. Eorum veniam rogamus. Eorumdem
et aequalium veniam magis etiam rogamus, si in etymis investigandis ab eo qui animo obversabatur fine longius nos
abesse deprehenderint. Quamquam enim vocabulorum originem permultorum a nobis recte investigatam et expositam

