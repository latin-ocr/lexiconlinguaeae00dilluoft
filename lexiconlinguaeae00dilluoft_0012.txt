lv

esse persuasum habemus, tamen multa sunt relicta dubia nec nisi conjecturis incertis tentata, nonnulla plane obscura.
Non onmia omnes perspiciunt: alii quoque in hac arena periclitentur! E communi scrutantium opera veritas victrix
prodibit.

In rebus ad grammaticam pertinentibus ad nostrum librum anno Domini MDCCCLVII editum provocavimus.
At non omnia quae in illo proposita vel praecepta sunt etiamnum nos tueri hio annotare liceat. Grammaticam enim
cum conscriberemus, multis in rebus non nisi Ludolfiani lexici auctoritate nitebamur3 jam vero postquam totam
vocabulorum formarumque copiam ipsi perscrutati descripsimus, singula cum in parte etymologica tum alias mutanda,
emendanda, addenda habemus.

Toto opere jam conscripto ejusque parte plurima typis excusa WVerner Muuzinger, investigator gentium
Abyssinarum peritissimus indefessus, tum temporis in patriam Bernae urbem reversus, postquam lexici nostri partem
primo editam inspexit, Vocabularium dialecti Tigrensis septentrionalis ab ipso collectum ultro nobis obtulit ad calcem
nostri libri edendum. Quam conditionem, cum in hac dialecto multas antiquae Tigrensis vel Geez linguae reliquias
contineri et linguam mortuam dialecto vivae quodammodo suppleri sumeremus, nos quidem, consentiente bibliopola,
libenter accepimus, nee aliud quidquam pacti sumus, nisi ut singulorum vocabulorum pronuntiatio accurate notanda
esset. Ejusdem dialecti opusculum grammaticum ut posthac ederet, auctorem haud frustra monuimus. Ejus igitur
vocabularium tale quale ipsius manu scriptum recepimus typis exscribendum curavimus. Pro sententiis in praefatione
propositis ipse stabit auctor: de aliis quibusdam, maxime quae ad orthographiam pertinent, dubitavimus quidem, sed
quominus dubitationes auctori communicaremus, ipsius nova in Africam peregrinatio prohibuit. Postquam autem de
Munzingeri vocabulario typis excudendo constitutum erat, etiam Antoine d‘Abbadie, Francogallus nobilissimus et
amicissimus, qua est liberalitate, suam ejusdem dialecti vocabulorum collectionem nobis permisit. Inde ea quae ad
complendam Munzingeri collectionem idonea videbantur excerpsimus et, quamvis alter ab altero in scribendi et
pronuntiandi ratione dissentiat, illius libello subjunximus. Etiam meridionalis dialecti Tigrensis vocabularium possidet
d'Abbadie, quod ut publici juris faciat monemus et rogamus.

De externa specie nostri libri in officina F. A. Brockhaus exscripti pauca habemns monenda. Typorum formae
Aethiopicomm et Amharicorum in hoc opere adhibitae, quamquam iis qui libros Aethiopicos manuscriptos nondum
legerunt insuetae, tamen optimae sunt et ad leges calligraphiae Abyssinicas maxime adaptatae quae in Germania
inveniuntur. Totumque opus specimen artis typographicae perfectum et officina celeberrima dignum esse nemo
infitiabitur qui, quot et quam variae typorum formae in eo adhibendae fuerint, secum perpenderit. Soli hujus officinae
characteres Syriaci quorum in boc libro usus factus est inferioris sunt notae. Qui quod melioribus commutari non
poterant, cum lecturis nos ipsi vehementer dolemus.

In corrigendis schedulis per quadriennium multam consumsimus operam, in iisdemque Dr. H. Lotze, Lipsiensem‚
nobiscum diligentissime laborasse grato animo praedicamus. Errata typothetarum haud ita multa, quae utrumque
fugerunt correctorem, sub finem operis emendata invenient lectores. Alia quaedam sine dubio etiamnum in opere
latent, praesertim in numeris quorum immensa multitudo ibi continetur: ea speramus fore minus gravia et ea quae a
lecturis ipsis facile emendari possint.

Publicae autem laudes et gratiae debentur viro humanissimo, literarum adjutori optime merito, Τ. Ο. Weigel‚
bibliopolae Lipsiensi, qui hoc opus, minus lucrativum quam sumptuosum, neque in aequalium tantum sed etiam in
posterorum usum conscriptum, suis impensis vulgare tantum abest ut dubitaverit, ut splendidissime typis imprimendum
curaverit. Rarescunt his temporibus ii qui in libris redimendis et vulgandis non lucrum tautum faciendum, sed etiam
literarum artiumque studia promovenda spectant.

Labores quos per septennium omnibus sere horis subsecivis Kilii IIolsatorum in hunc librum insnmsimus enarrare

et piget ct dedecet. Sed Deo O. M. quo benignissime juvante opus inchoatum pei-ficere potuimus et decet et delectat
gratius agere humillimas. Ei sit gloria in aeternum!

Dabam Gissae Cuttorum idibus Junii MDCCCLXIV.

